অরুণাচল ভ্রমণ ▶ দিন ২ ▶ সেপ্টেম্বর, ২০২৩
A Solo Trip to "Arunachal Pradesh, India" : Day 2

সময় এর অভাবে পর্যাপ্ত তথ্য দিতে না পারায় আমি দুঃখিত এবং প্রথম পর্ব টা আমি আরও কিছু সংযোজন করেছি। যারা পড়ে ফেলেছেন তাদের আবার একটু সময় দিতে অনুরোধ করব। 

সিলেট থেকে বাস এ করে জাফলং, ডাউকি থেকে ট্যাক্সি করে শিলং, শিলং থেকে জীপ এ করে খানাপারা এবং খানাপারা থেকে বাস এ সর্বমোট প্রায় ৩৮০ কিলোমিটার টানা ১৩ ঘণ্টার ভ্রমণ এর পর চিন্তা ও শরীরের ক্লান্তি নিয়ে অবশেষে ১ম দিনের ঘাটি আসাম রাজ্যের তেজপুর এ "ASTC BUS STAND TEZPUR"।  পাশেই সাধারণ একটি হোটেল এ রাত টা পার করার উদ্দেশ্যে ও ট্যাক্সি স্ট্যান্ড এর নাগালের ভিতরে থেকে গেলাম। খাওয়া দাওয়া শেষে গোসল করে ঘুমিয়ে পরলাম আনুমানিক ১১ টার দিকে। আসামের ভিতরে মুসলিম প্রচুর আছে। এদিকটায় ও আমি কথা বলেছি তাদের অধিকাংশই মুসলিম ছিল ও আলাদা একটা সমাদর ও পেয়েছিলাম। খাবার মেঘালয় থেকে যথেষ্ট ভাল শুধু আমাদের দেশের মত বাহারি মশলায় রান্না করা না হলেও ওই মুহূর্তে অমৃত ছিল। 






